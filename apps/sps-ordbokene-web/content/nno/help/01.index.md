# Hjelp til søk
Du søkjer ved å skrive inn ordet og trykkje på returtasten (<kbd>enter</kbd>) eller velje eit søkjeforslag i nedtrekksmenyen. Tast <kbd>Shift</kbd>+<kbd>7</kbd> dersom du vil hoppa tilbake til søkjefeltet etter å ha søkt. Overskrifta i toppen av kvart søkjetreff er ei lenkje til ei ny artikkelside for det aktuelle ordet. Om du ikkje får meir enn eitt treff i kvar ordbok, viser heile artikkelen i resultatlista, og du treng ikkje trykkje på lenkja. Er det fleire treff, kan du òg sjå artikkelinnhaldet i resultatlista ved å trykkje på "Vis artikkel" i botnen av søkjetreffet. Sjå innstillingane nedanfor om du ønskjer at resultatlista alltid skal vise fullstendige artiklar.

Kva ordbok du får treff i, avheng av kva ordbok du har valt å søkje i, og om ordet blir brukt i begge skriftspråka. Det ligg per i dag ikkje inne koplingar mellom ordbøkene, men vi har utvikla ein meinte-du-funksjon, som vi håpar blir til hjelp for å finne dei riktige orda både i bokmål og nynorsk.

Du kan søkje direkte på faste uttrykk, t.d. _gi katten i_. Alternativt finn du uttrykka samla til slutt i artikkelen eller artiklane dei er knytte til. Når du skriv inn eit enkelt ord i søkjefeltet, viser nedtrekksmenyen òg dei faste uttrykka som ordet er ein del av.
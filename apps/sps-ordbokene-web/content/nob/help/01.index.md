# Hjelp
Du kan vise innholdet i ordbøkene på tre måter: vanlig søk, artikkeloppslag og avansert søk. I vanlig søk videresendes du til oppslagsordet hvis det eneste treffet er en bøyd form av dette ordet. Hvis du har flere treff i bøyde former kan du se dem i en liste med lenker.  Du kan sammenligne to søkeord ved å bruke tegnet <kbd>|</kbd>. Hvis du sammenligner flere enn to ord eller benytter jokertegn vil du bli sendt til avansert søk. [Les mer om avansert søk her](/help/advanced).

Hvert oppslag i ordbøkene med en bestemt betydning kalles en «artikkel». De fullstendige artiklene vises som søkeresultater i vanlig og avansert søk, med mindre du har slått på listevisning i [innstillinger](/settings).
Hvis du vil se en artikkel for seg selv, uten de andre betydningene av søkeordet, kan du trykke «artikkelside» nederst til høyre i artikkelboksene. Hvis du trykker «kopier lenke» eller «del» vil du også få en lenke til artikkelsiden, ikke til søket ditt.

Under søkeresultatene finner du ikke bare lenker til treff i bøyde former, men også til lignende søkeord og mulige oversettelser mellom nynorsk og bokmål.
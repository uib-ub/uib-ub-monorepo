
# Avansert søk
Enkelt søk viser kun treff på oppslagsord i resultatlisten, og vi prøver å gi deg det beste alternativet hvis det du søker etter ikke er et oppslagsord. I avansert søk kan du derimot vise treff på bøyde former og i definisjonene (fritekstsøk). Du kan også filtrere etter ordklasse, og trunkere og kombinere søkene med spesialtegn.

## Søk med jokertegn

Dersom du er usikker på skrivemåten av et ord eller ønsker treff i mer enn én artikkel, kan du bruke % og \* for å få treff på null, ett eller flere tegn. Symbolet \_ erstatter kun ett tegn. Du kan plassere jokertegnene flere steder i søkeordet.

## Eksempler

*   Søker du på «[arbeid\*r](https://ordbokene.no/bm,nn/search?q=arbeid%2ar&scope=ei)», er de første treffene i nedtrekksmenyen «arbeider» i _Bokmålsordboka_ og «arbeidar» i _Nynorskordboka_.
*   Søket «[inter%es%ant](https://ordbokene.no/bm,nn/search?q=inter%25es%25ant&scope=ei)» gir treff på «interessant» i begge ordbøkene.
*   Søket «[førsk%lær\_r](https://ordbokene.no/bm,nn/search?q=f%C3%B8rsk%25l%C3%A6r_r&scope=ei)» gir treff på «førskolelærer» i _Bokmålsordboka_ og «førskolelærar/førskulelærar» i _Nynorskordboka_.
*   Søket «[ku\_\_](https://ordbokene.no/bm,nn/search?q=ku__&scope=e)» gir treff på ord på fire bokstaver som begynner med «ku».

## Kombiner søkeord

Symbolet | gjør det mulig å søke med flere søkeord samtidig. Det er også mulig å kombinere søkeord som inneholder jokertegn.

## Eksempler

*   Søket «[kjærlighet|kjærleik](https://ordbokene.no/bm,nn/search?q=kj%C3%A6rlighet%7Ckj%C3%A6rleik&scope=ei)» gir treff på «kjærlighet» i _Bokmålsordboka_ og «kjærleik» i _Nynorskordboka_.
*   Søket «[undervis\_r|lær\_r](https://ordbokene.no/bm,nn/search?q=undervis_r%7Cl%C3%A6r_r&scope=ei)» gir treff på «underviser» og «lærer» i _Bokmålsordboka_ og «undervisar» og «lærar» i _Nynorskordboka_.